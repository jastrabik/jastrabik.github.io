---
layout: page
title: Program
permalink: /program/
---

_Tento program definuje sociální problém, o jehož řešení nezisková organizace Fakultní sociologie, z. s. usiluje a zároveň sociologický problém, který otevírá jako vlastní směr fakultní sociologie a prostor pro tvorbu sociologického poznání, či úpravu toho stávající (nové výklady, učební pomůcky atd.)._

## Tři otázky studentů sociologie

Studenti mají čast pocit, že jakékoliv vyšší požadavky od studia sociologie, ať už samostudium, doporučená četba aj., jsou jen překážkami na cestě bez cíle. Tyto pocity je možné pozorovat jako obtíž odpovědět na tři otázky:  

* Co je sociologie? 
* K čemu je sociologie? 
* Co budu se sociologií dělat? 

Obtížnost najít jasné odpovědi - i v pokročilém, či úspěšném studiu - je pak často příčinou odkladů řešení úkolů a nejistotou o hodnotě investovaného času do studia. To dále vede k demotivaci, prokrastinaci, či úplnému zakončení studia. Pro mnohé je studium sociologie jen prostředkem k získání vysokoškolského titulu, jež vnímají jako normu a nutnost. A jakkoliv její absolventi nachází zaměstnání, tak ta jsou tak rozličná, že jejich nejistota o budoucím povolání, a tak hodnotě sociologie, nijak nezmenšují. Sociologie takto plní funkci ve vzdělávacím systému jako univerzální vysokoškolské vzdělání v situaci deflace hodnoty gymnazijní maturity. Jakkoliv této funkce by se sociologové mohli ujmout dobře - pokud by jej uznali, což se tak neděje.

Fakultní sociologie takto nahlíží na studium sociologie jako na sociální problém, neboť předpokládá, že studenti nepřicházejí s plným věděním o povaze oboru, či způsobech uplatnění. Toto nevědění se odráží negativně na prostředí výuky a snižuje její potenciální možnosti. Demotivuje ty původně motivované a vytváří odcizení mezi studenty a jejich disciplínou. 

Zodpovězení otázek tak vyžaduje propojit výklad sociologie se způsoby zvyšování motivace a snížení studijní zátěže. Navrženým řešením jsou tři způsoby odpovídání na zmíněné otázky: 

* Sociologie je jednoduchá
* Sociologie je zajímavá
* Sociologie je užitečná 

Jakkoliv si každý student musí najít odpovědí sám dle své preference a zkušenosti, tak tyto obecné principy jsou sdílitelné hodnoty, a tak referenční rámce pro kolektivní řešení. 

![Náhled]({{ "/assets/doc2-1.jpg" | absolute_url }})

## Fakultní sociologie jako sociologický směr

Fakultní sociologie, z. s. usiluje o řešení problémů současné sociologie skrze zvýšení užitečnosti jejího studia. FS zprostředkovává základní a jednoduché sociologické výzkumy, které mají mít dvojí efekt: 1. umožňují studentům už v průběhu studia "jednat sociologicky", 2. jako výledné produkty mají zlepšovat sociální podmínky, které ovlivňují studium sociologie. Tyto práce můžou být zároveň studentskými (závěrečnými) pracemi a dlouhodobým cílem je zajistit i jejich finanční odměnu. Dále pomáhá s usnadněním průběhu studia a s popularizací sociologie. 

Záměrem je prosadit "fakultní sociologii" jako zvláštní specializaci "veřejné sociologie" a aplikaci "sociologie sociologie". Má být tedy řešením rozdílu mezi angažovanou sociologií, která reaguje na nerovnosti, či nejistoty vyplývající ze sociálních podmínek (v tomto případě masové univerzity, role sociologie v českém vzdělávacím systému) a zároveň teoretickou sociologií, jejímž záměrem je obracet se k sociologickému vědění a pracovat s ním (v tomto případě výuka sociologie, zjednodušování a zpřístupňvání sociologického poznání, či jeho kontakt s modernizačními trendy). 

Protože studenti sociologie ve svém volném čase již mnoho z těchto projektů realizují, je naším záměrem je povýšit na důležitou součást oboru a podpořit jejich lokální rozvoj, ať už skrze sociologické vědění (např. poznatky o způsobech výuky sociologie a příbuzných oborů na středních školách), nebo finanční podporu a granty. "Fakultní sociologie" byla vždy uskutečňována aktivními studenty sociologie a naším cílem je jí dát program a zvýšit její dopad na obor samotný a jeho způsoby výuky.

![Náhled]({{ "/assets/doc2-2.jpg" | absolute_url }})
