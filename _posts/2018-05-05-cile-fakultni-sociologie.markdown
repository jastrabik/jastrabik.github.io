---
layout: post
title:  "Stručné vysvětlení cílů a obsahu činností FS"
date:   2018-05-05 10:22:54 +0200
categories: sociologie univerzita krize
author: Jiří Bureš
excerpt: Fakultní sociologie, z. s. (dále jen spolek) je nevládní a nezisková organizace, jejímž posláním je pomáhat studentům sociologie a popularizovat sociologii v české společnosti. Těchto cílů je dosahováno prostřednictvím čtyř hlavních činností (výuka studentů na SŠ, řešení školních prací s přesahem mimo univerzitu, rozvíjení autorských dovedností, průprava ve správě organizací).
---

§ 1    Členové spolku (vysokoškolští studenti sociologie) se podílejí na dobrovolné výuce žáků středních škol. Spolek pořádá kurzy, na kterých jsou u studentů sociologie rozvíjeny základní pedagogické dovednosti a zacvičují se ve výuce. Následně jsou středním školám nabízeny interaktivní semináře, které je možné zařadit po výuce, nebo na místo jedné hodiny společenských věd. Obsahem seminářů jsou zajímavě podané informace, statistiky a fakta o tématech, která jsou žákům blízká (např. masmédia, univerzita, inovace a technologie aj.). Členové spolku si díky této výuce na středních školách osvojují schopnost zajímavě a jednoduše vykládat sociologické poznání. Tím zároveň zvyšují úspěch ve studiu, tak získávají své dovednosti pro případné uplatnění jako učitelů a učitelek.
 
§2    Členům spolku je umožněno řešit v rámci svých studijních prací praktické problémy současné společnosti. Za tím účelem členové spolku kontaktují samosprávy (např. starosty drobných obcí), firmy (např. technologické start-upy, aktéry v sociálním podnikání aj.) a neziskové organizace (např. v oblasti sociální péče, ochrany zvířat aj.) a poptávají relevantní problémy, které pro ně studenti v rámci svých studentských prací a výzkumů můžou individuálně, či kolektivně řešit. Díky tomu studenti již během studia získávají  zkušenosti s rozmanitými oblastmi lidské činnosti a zvyšují uplatnění pro jejich rozličná budoucí zaměstnání, jež absolvování sociologie nabízí. Záměrem je také zajistit studentům odměnu a otevřít tak možnost výdělku.

§3    Spolek vydává studentský a populárně naučný časopis Krize. Časopis seznamuje čtenáře s rozmanitými krizemi moderní společnosti: masové univerzity, vzdělání, humanitních věd, objektivity, masmédií, hospodářství, demokracie, identity, ekologické, partnerské, finanční, migrační, dluhové, politické, klimatické, ústavní aj.  Tyto rozmanité příklady krizí a různé společenskovědní pohledy na ně vyjadřují povahu rozmanité perspektivy sociologie. Neboť na příklad i “ekonomická krize” není vysvětlitelná jen ekonomií, protože nemá jen ekonomické příčiny a důsledky.   Za tímto účelem časopis seznamuje s různými úrovněmi lidské zkušenosti a spojitými souvislostmi.

§4    Různé vedlejší činnosti vyplývají z těchto tří hlavních. Na příklad zacvičování studentů k výuce sociologie umožňuje vypracovat materiály, které mohou být dále nabízeny všem učitelům společenských věd pro zpestření jejich výuky.  Aby se studenti sociologie mohli věnovat těmto činnostem, tak spolek nabízí vlastní rady pro efektivní studium a úspěšné procházení studiem. V neposlední řadě samotné podílení se na každodenní správě spolku a plánování seminářů rozvíjí rozmanité řídící, manažerské a administrativní dovednosti.


