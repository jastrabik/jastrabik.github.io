---
layout: page
title: Program
permalink: /program/
---

_Program definuje sociální problém, o jehož řešení nezisková organizace Fakultní sociologie, z. s. usiluje a zároveň sociologický problém, který charakterizuje fakultní sociologii jakožto specifickou disciplínu v sociologii._

## Tři otázky studentů sociologie

Studenti si často pokládají tři otázky:  

* Co je sociologie? 
* K čemu je sociologie? 
* Co budu se sociologií dělat? 

Obtížnost najít jasné odpovědi - i v pokročilém, či úspěšném studiu - je pak často příčinou odkladů řešení studijních úkolů a nejistotou o hodnotě investovaného času do studia. To dále vede k demotivaci, prokrastinaci, či úplnému zakončení studia. Pro mnohé je studium sociologie jen prostředkem k získání vysokoškolského titulu, jež vnímají jako normu a nutnost. 

Absolventi sociologie nachází zaměstnání. Avšak tato zaměstnání jsou velmi rozmanitá, často založená na preferencích a zkušenostech, která nevyplývají ze studia. Studenti čelí výběru zaměstnání osamoceně a řešení musí nacházet individuálně. Tuto situaci výuka sociologie nereflektu a nejsou nabídnuty žádné obecné způsoby řešení. Na příklad, katedry sociologie málokdy pokrývají - a nutno dodat, že to není ani v jejich silách - nabídnout souhrn všech specializací, které obor v současnosti nabízí.  

Sociologie plní funkci ve vzdělávacím systému jako univerzální vysokoškolské vzdělání. Jakkoliv této funkce by se sociologové mohli ujmout dobře. A spolu s tím, že studenti sociologie jsou tím největším publikem jaké sociologie může mít. Neděje se tak a sociologie se vyvětluje a obhajuje skrze to, jak připravuje obecně k povolání, nikoliv jaké vědění nabízí. Jakkoliv ve skutečnosti nabízí pak jen vědění a nepřipravuje k ničemu určitému.

Fakultní sociologie takto nahlíží na studium sociologie jako na sociální problém, neboť předpokládá, že studenti nepřicházejí s plným věděním o povaze oboru, či o způsobech uplatnění. Toto nevědění se odráží negativně na prostředí výuky a snižuje její potenciální možnosti. Demotivuje ty původně motivované a odcizuje studenty a jejich disciplínou. 

Zodpovězení otázek tak vyžaduje propojit výklad sociologie se způsoby zvyšování motivace a snížení studijní zátěže. Navrženým řešením jsou tři způsoby odpovídání na zmíněné otázky: 

* Sociologie je jednoduchá
* Sociologie je zajímavá
* Sociologie je užitečná 

Jakkoliv si každý student musí najít odpovědi na otázky sám, dle své preference a zkušenosti, tak tyto obecné principy jsou sdílitelné hodnoty, a tak referenční rámce pro kolektivní řešení. 

![Náhled]({{ "/assets/doc2-1.jpg" | absolute_url }})

## Fakultní sociologie jako sociologický směr

Fakultní sociologie, z. s. usiluje o řešení problémů současné sociologie skrze zvýšení užitečnosti jejího studia. FS zprostředkovává základní a jednoduché sociologické výzkumy, které mají mít dvojí efekt: 1. umožňují studentům už v průběhu studia "jednat sociologicky", 2. jako výledné produkty mají zlepšovat sociální podmínky, které ovlivňují studium sociologie. Tyto práce můžou být zároveň studentskými (závěrečnými) pracemi a dlouhodobým cílem je zajistit i jejich finanční odměnu. Dále pomáhá s usnadněním průběhu studia a s popularizací sociologie. 

Záměrem je prosadit "fakultní sociologii" jako zvláštní specializaci "veřejné sociologie" a aplikaci "sociologie sociologie". Má být tedy řešením rozdílu mezi angažovanou sociologií, která reaguje na nerovnosti, či nejistoty vyplývající ze sociálních podmínek (v tomto případě masové univerzity, role sociologie v českém vzdělávacím systému) a zároveň teoretickou sociologií, jejímž záměrem je obracet se k sociologickému vědění a pracovat s ním (v tomto případě výuka sociologie, zjednodušování a zpřístupňvání sociologického poznání, či jeho kontakt s modernizačními trendy). 

Protože studenti sociologie ve svém volném čase již mnoho z těchto projektů realizují, je naším záměrem je povýšit na důležitou součást oboru a podpořit jejich lokální rozvoj, ať už skrze sociologické vědění (např. poznatky o způsobech výuky sociologie a příbuzných oborů na středních školách), nebo finanční podporu a granty. "Fakultní sociologie" byla vždy uskutečňována aktivními studenty sociologie a naším cílem je jí dát program a zvýšit její dopad na obor samotný a jeho způsoby výuky.

![Náhled]({{ "/assets/doc2-2.jpg" | absolute_url }})
