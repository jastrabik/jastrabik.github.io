---
layout: post
title:  "Jak číst první text"
date:   2018-07-02 22:22:54 +0200
author: Jiří Bureš
categories: vyzkum
---
### Problém
V úvodu své populárně naučné knihy _Myslet sociologicky_ se Zygmunt Bauman snaží seznámit neznalého čtenáře se sociologií. Provází ho proto knihovnou a spolu hledají sociologickou literaturu. Bauman takto umisťuje sociologii mezi známější obory lidského poznání (psychologii, ekonomii, historii). Odhaluje čtenáři čím jsou si podobné a čím se od nich sociologie odlišuje. To se může zdát jako hezký trik, jak napsat úvod do sociologie. Avšak Bauman takto zároveň demonstruje hned na prvních stranách samo sociologické myšlení - i když myslí o sociologii, tak nemyslí na její definice, ale ihned zve čtenáře do světa, mezi regály knihovny, kde je vědění utříděné podle nějakého systému. A zde, "mezi věcmi", začíná mluvit o sociologii. 

Ve svém univerzitním kurzu _Úvod do sociologie_ z roku 1968 Theodor Adorno v prvním oslovení svých studentů je seznamuje s výhledem uplatnění absolventů sociologie na trhu práce, s jejich představami, když do oboru vstupovali a jejich následnými zkušenostmi po výběru povolání. A na základě těchto dat ustanovuje hypotézu (sociologie má úlohu především vzdělávací, neboť její absolventi končí ve více jak 20 % na univerzitách; zbylí absolventi využijí sociologii ve své profesi jen ve 4 %), spojuje ji s obecným dilematem univerzitního života (vzdělávání se a osobní rozvoj (_Bildung_) proti nutnosti přípravě k povolání) a sociálním příčinám (Proč společnost odměňuje především zaměstnání, jež se zdají být "obětí společnosti" a jdou proti "přirozenosti člověka"?). To vše mu slouží jako brána k tématu odcizení jedince v kapitalistické společnosti.

Když Bauman a Adorno poprvé mluví o sociologii, mluví o ní sociologicky. Ať už je to knihovna, či trh práce jako sociální rámce, v nichž se sociologické vědění a vzdělání nachází. Je-li záměrem sociologii vyvětlit rychle, tak není nic lepšího, než ukázat na to, jak ona samotná je zavěšena do těchto souvislostí. Pak je možné vysvětlit, jak se vydává zkoumat různé způsoby poznávání světa, přírody a lidí právě v rámci, jež jsme se naučili říkat sociální struktry (tj. knihovny, trhy, úřady, továrny, cesty). To je velmi užitečné, neboť to pomáhá zároveň stanovit, jak můžeme o fakultní sociologii mluvit poprvé a co může být jejím prvním předmětem.  

Je-li fakultní sociologie orientovaná na samotné studenty sociologie a zároveň by měl být umožňěno jejich podílení se na jejím rozvoji, tak co jiného "prvního" může být než okamžik, kdy poprvé čtou sociologický text.

A ihned můžeme říci, že se jim čtou těžce. Pokud se jich zeptáte, často vám řeknou, že si připadají, že čtou text v cizím jazyce, i když jde o české překlady. Věty jsou divně uspořádané, odkazují na knížky, o kterých nikdy neslyšeli a čtou text, jehož autoři je nikdy jako čtenáře na mysli něměli. Jsou cizinci v zemi, které je odmítá. Tato tíha se projevuje jako odcizení.

K tomu je možné přistoupit pedagogicky, jako k problému, který lze vyřešit lepší výukou, lepšími učiteli, jejich nasazením v ochotě jim text vysvětlit, lepšími příklady na seminářích atd. To je bez pochyby pravda, avšak v duchu fakultní sociologie, kdy řešiteli nesou lepší učitelé, ale studenti učící se sociologii samotní - jak můžou sociologicky řešit tento problém. V takovém případě je nutné se "tíži" a "cizost" dívat jako se díváme na jiné zatížení a odcizení ve společnosti a předpokládat, že jako předměty můžou přinést nové poznání. Ostatně právě naučit se nacházet řešení, jež nejsou založená na lepší kontrole (pedagogická, politická), ale větší transparenci (vědecká, sociologická) je duchem sociologie, jež se ve fakultní sociologie nabízí k praktickému osvojení.

V návaznosti na jednoduchý Bauman-Adornův vzor úvodu do sociologie, který nám slouží pro inicici fakultní sociologie, nás směřuje k soustavám vědění, v nichž se vědění nachází (Bauman) a ke kontextu soustavy vzdělávání, jež předcházela a jež má mít nějaký účel (Adorno). Na základě této ad hoc sociální teorie (tj. teorie utvořená na místě za určitým účelem) vyvodí snadno dvě tázky: 

1. Co a jak studenti četli, před tím, než začali číst sociologii? Jaké jsou soukromé knihovny, přečtené a psané texty, v nichž se mají nyní nově umístit sociologické knížky?   
   
2. Jaké jsou způsoby uvažování a práci s textem, práce s učebnicemi v předchozím vzdělávání? Jaké jsou podmínky a možnosti, pro aktivní čtení a interpretace a komentování textů?   


### Způsob řešení

Jedním z principů vědeckého myšlení je schopnost redukovat problém na menší oddíly a řešit jej ekonomicky (úsporně). Nemůžeme změřit vzdálenost Měsíce a Země tím, že natáhneme nějaký "metr" od jednoho tělesa k druhému. To by bylo hloupé (a pokud by se povedlo, tak technologicky a vědecky zřejmě větší úspěch, než samotný výsledek měření). 

Výše představné dva problémy by bylo možné řešit extenzivní a longitudinální studií o myšlení a vědomostí středoškolských studentů, o způsobech, jak čtou, píšou a myslí - jak na to působí školní osnovy a současné metody vzdělávání, nebo jak na to půobí komunikační technologie. Pak by bylo možné odhalit snad příčiny "tíže", když se musí změnit pozici vůči textům. Výsledná studie by nejspíše pak byla minimálně stejně obtížně čitelná a udělal radost nejvýše sociologům samotným.

To je způsob "normální sociologie". Zde je nutné učinit krok dále a pokusit se dělat sociologii trochu jinak - úsporňěji a s větším efektem. Ta je však limitovaná tím, že neuvažuje, že právě její předměty výzkumu, můžou být ti, kdo jej uskuteční. Tuto možnost otevírá fakultní sociologie a umožňuje řešit problémy na mnohem menším rozsahu, ale mnohem efektivněji. 

Tři úsporné kroky:

1. Na místo prozkoumání toho, co studenti čtou a ví, postačí prozkoumat to, jak čtou a snaží se poznávat sociologický text. 
2. Na míst snahy o kompletní manuál pro všechny budoucí četby, postačí výklad jediného textu, který nebude usilovat o univerzální manuál ke čtení textů, ale maximální interpretaci jednoho textu.
3. A to vše uskutečněné spolu se studenty, kteří můžou dát zpětnou vazbu, zda dosaženému "maximu" výklady rozumí, zda bylo vše vysvětleno srozumitelně a stručně.

Prvním textem pro tento experiment je zvolen patnáctistránkový úryvek z knihy Alexise de Tocquevilla _Demokracie v Americe_. Ten se jinak běžně čte v úvodních kurzech do dějin sociologie (např. na ISS FSV). Výsledné vysvětlení může být zpracováno takovým způsobem, aby bylo srozumitelné i studentům středních škol, a tak první text pro studenty seznamující se sociologickým myšlením a věděním, může být obecným textem pro seznámení s některými výklady a myšlením o demokracii. 

Běžný sociologický výzkum, jenž by usilovat o zodpovězení otázek P1 a P2 může být řešen mnohem úsporněji a efektivněji, pokud 
1. jsou ti, kterým je výsledný text směřován, účastni jeho vytváření –  
2. tento výsledek má samo-obsažný, a tak bez nutné předchozí znalosti jiné sociologie.

Student, který si otevře komentovaný výklad kapitoly uvidí, co se skrývá za textem, co podobného může hledat v jiných textech, věnuje-li jim čas a trpělivost. 


### Obsah řešení 

Za účelem vysvětlit text je nezbytné odpovědět na tyto otázky:
* V jakém kontextu se úryvek nachází?
* Co znamenají vybraná cizí slova? 
* Proč autor přemýšlí, tak jak přemýšlí? 
* Jaké jsou odlišné významy textu?

Skrze to nabídnout obecný návod, jak se s texty vypořádat: 
* Jak si psát výpisky?
* Jak psát abstrakt? 
* Jak rozumět textům?
* Jak psát odborné texty? 

To znamená: Manuál ke čtení úryvku od Alexise de Tocquevilla 
* Samotný text má cca 15 stran 
* Dodat o další 15-30 strany vysvětlení, schémat, glosářů, příkladů atd. 
* Výsledkem je malý cca 30 -50 stránkový paperback, něco jako “první pomoc při čtení textů”

### Postup řešení

Projekt je realizován kolektivně, pište na e-mail alexis@fakultnisociologie.cz. Pomoc probíhá v podobě čtení Tocquevillových textů a jeho současných interpretací, dodání zpětné vazby a korektury. Všichni, kdo se podílí na spolupráci bude přiznáno autorství ve výsledné publikaci. Napište, pokud se chcete podílet na čtení nějakého úryvku z Tocquevilla a budete ochotní do určitého termínu (měsíc až dva měsíce) dodat výpisky. 

Hledáme především tři úrovně spolupráce: 

1. Sběr materiálů (abstrakty, komentáře) a jejich utřídění a výklad (časté příklady, časté omyly atd.). Dále vytvořit krátký dotazník a zkoušet, co si studenti z textu pamatují (po roce, po dvou atd.).  

2. Co vše bylo napsáno o Tocquevillovi (nově, v češtině) - vytvoření rešerší, výňatků, citací, které můžou být použity k manuálu. 

3. Čtení Tocquevillovi 





Projekt je realizován ve spolupráci s studentským spolkem Institutu sociologických studií FSV UK Miroslova. Pod názvem "Léto s Tocquevillem". 
