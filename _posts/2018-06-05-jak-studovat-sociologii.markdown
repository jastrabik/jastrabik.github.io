---
layout: post
title:  "Jak studovat sociologii?"
date:   2018-05-06 22:22:54 +0200
categories: vyzkum
author: Jiří Bureš
excerpt: Jedním z produktů Fakultní sociologie je schéma "Jak studovat sociologii" (nyní ve verzi 1.0), které nabízí tipy a rady, jak uspět ve studiu, ale zároveň vysvětluje, jak různé činnosti FS souvisí s usnadněním vlastního studia. 
---

Patří k základnímu sociologickému uvědomění, že "studium sociologie" není neutrálním "dowloadem" rozmanitého vědění o společnosti a způsobech jejího poznávání, ale probíhá v určitém sociálním prostředí; ke studiu dochází v současné společnosti, současné sociologii a v kontextu masové univerzity. Pro vyučující sociologie to znamená, že musí nutně poznávat prostředí v jakém učí. Pro studenty to znamená, že nemusí vnitřní pocity a názory, které vůči vlastnímu studiu sociologie mají, vnímat izolovaně, jako niterně osobní a soukromé. Jsou sdílené, a proto i obecně popsatelné a řešitelné.

Fakultní sociologie si přeje tyto reflexe vyučujícím i studentům usnadnit a nabídnout _sociologickou mapu studia sociologie_. Ta má vycházet z pozorování různých způsobů úspěšného studia, jež se nedají redukovat na "dobře se učit" a na známky v indexu. Mapa popisuje i mimo-školní skutečnosti a možnosti, které souvisí se studiem sociologie, ale nemusí být zvláště na začátku studia zřejmé. 

Příčiny nezřejmosti nejsou dány jen složitostí "naší doby", či obtížnou situací, jaké humanitní vzdělání má na masové univerzitě, nebo nahodilostí, s níž studenti na sociologii často "končí", ale je dána oborem samotným. Současná sociologie totiž obtížně vytváří identitu svých studentů. Taková identita by mohla být souborem rad a příkladů, jak postupovat a s jakými očekáváními je studium spojené a jak jejich správné dodržování přináší budoucí úspěchy v povolání. 

Nepřítomnost kolektivní identity studentů sociologie je způsobená neutříděností a pestrostí sociologie. Ta se projevuje především na specializacích akademických sociologů. Jejich kariérní růst je založený na orientaci na specifické teorie, metody a koncepty, na publikování ve specifických časopisech pro specifické komunity sociologů. To nutně vede k odcizení od studentů, jimiž tato rozmanitost je nepřístupná, protože vzdělání tyto nepřeberné specializace nutně nemůže odrážet. Jak struktura vědění v sociologii se odráží na sociální strukturu studentů sociologie - a jak pluralita sociologie vede k _anomii_ bude Fakultní sociologie zkoumat a řešit. Zvláště z důvodů, že se zde spojuje obtížné téma obecné teorie sociologie a akutního sociálního problému v unikátním spojení.

Na místo identity, je záměrem Fakultní sociologie mapa, která bude vycházet z úspěšných zkušeností na ploše sociálních problémů. Fakultní sociologie proto zkoumá, jak kolektivně sdílené problémy a strukturální dysfunkce, tak úspěšné případy studentů sociologie.


[Schéma FS 3400x2200]({{ "/assets/bluepaper-1.png" | absolute_url }})
![Náhled schématu FS]({{ "/assets/bluepaper-1.png" | absolute_url }})

