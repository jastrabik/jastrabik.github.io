---
layout: post
title:  "Jak číst první text"
date:   2018-07-02 22:22:54 +0200
author: Jiří Bureš
categories: vyzkum
---
### Problém
V úvodu své knihy _Myslet sociologicky_ se Zygmunt Bauman snaží seznámit neznalého čtenáře se sociologií. Zamýšlí se nad tím, kde je možné najít sociologické knihy v regálech knihovny a takto definuje obor vůči jiným, zřejmě čtenáři známějším. Demonstruje tak hned na prvních stranách jednu z charakteristik sociologického myšlení - neustanovuje obor vůči rozumově zdůvodněné soustavě věd a vědění, ale vychází z pozorování ve skutečnosti ustanoveného řádu vědění. 

Podobně, ve svém _Úvodu do sociologie_ se Theodor Adorno obrací k začínajícím studentům sociologie se statistickou budoucího uplatnění absolventů na trhu práce, s trendy a vývojem této specifické populace. A opět, demonstruje - záměrně, pro sociology intuitivně - vědění o sociologii zahalené ve sdělení obrácené k nějaké skutečnosti. 

Oba autoři tak, vědomě, či již intuitivně, spojují prezentované vědění se skutečností - uspořádaní oborových hranic v knihovním systému, či zaměstnáních absolventů. Jedním z příznaků sociologie je to, že je společenskou vědou, která promlouvá k lidem, kterých se toto poznání přímo dotýká. Tolik k základnímu vysvětlení, co bude sociologicky problematizováno. 

Vychází totiž z toho první problém fakultní sociologie - jak studenti čtou první sociologický text. A ihned můžeme říci, že ho čtou těžce, můžou mít dokonce pocit, že čtou text v cizím jazyce, že je příliš složitý. Mohli bychom e pokusit podat každý své tipy a dobře míněné rady, jak takový text číst a mnoho sociologů, tak skutečně učinilo. Může se totiž zdát, že jde o pedagogický problém, který je možné řešit lepší výukou četby takových textů. Avša - bez toho, aniž by se pravdivost tohoto trvzrení jakkoliv ponižovala -, je zřejmé, že jde o zajímavý problém, který je přístupný samotné sociologii.  

V návaznosti na jednoduchý Bauman-Adornův model reflexe aplikovaný na problém fakultní sociologie: 
Jaké jsou nedostatky v systému poznání – co vše studenti četli, před tím, než začali číst sociologii. Jaké jsou knihovny, v nichž se mají nyní nově umístit sociologické knížky? 

Jaké jsou způsoby toho, co se učí na střední škole? Jaké jsou způsoby uvažování a čtení textů, práce s učebnicemi, které vytváří překážky pro aktivní čtení a interpretace. 

Naším problémem je tak 1. vysvětlit, jaké jsou příčiny obtíží; 2. vyřešit je, aniž by nedošlo k falešnému snížení zátěže skrze zvýšení časové náročnosti, nebo faktickému zvýšení, pokud dochází k zobecnění rad, jak číst a rozumět sociologii. 

### Způsob řešení

Z toho důvodu není možné ideální řešení, které by bylo jednak extenzivní a longitudinální studie myšlení a vědomostí středoškolských studentů a přizpůsobení interpretací a výkladů sociologie vůči této skutečnosti. Je nutné snížit a na místo univerzality je zvolit klíčový problém.

Na místo prozkoumání toho, co studenti čtou a ví, postačí prozkoumání toho, jak čtou a snaží se poznávat sociologické texty. 
Na míst snahy o kompletní manuál pro všechny budoucí četby, postačí výklad jediného textu a s jednoduchým cílem – vyložit jej zcela a tento výklad krok po kroku vysvětlit.

A to vše uskutečněné spolu se studenty, kteří můžou dát zpětnou vazbu výsledný text v procesu jejího utváření a být tak spoluautory. 

Tímto textem je zvolený text Alexise de Tocquevilla Demokracie v Americe, kapitola první Rovnost a svoboda. Výsledné vysvětlení může být zpracováno takovým způsobem, aby bylo srozumitelné i studentům středních škol, a tak první text pro studenty seznamující se sociologickým myšlením a věděním, může být obecným textem pro seznámení s některými výklady a myšlením o demokracii. 

Běžný sociologický výzkum, jenž by usilovat o zodpovězení otázek P1 a P2 může být řešen mnohem úsporněji a efektivněji, pokud 1. jsou ti, kterým je výsledný text směřován, účastni jeho vytváření – 2. tento výsledek má samo-obsažný, a tak bez nutné předchozí znalosti jiné sociologie. Fakultní sociologie tak testuje odlišné dělání sociologie a zkouší poznatky z vědních studií a více interaktivních postupů při výzkumu jednání a vědění.

Student, který si otevře komentovaný výklad kapitoly uvidí, co se skrývá za textem, co podobného může hledat v jiných textech, věnuje-li jim čas a trpělivost. 


Fakultní sociologie, z. s. usiluje o řešení tohoto sociologického problém a usiluje o vytvoření manuálu ke čtení odborných textů, který bude novým studentům a studentkám sociologie k dispozici. Zároveň však bude vytvořen právě ve spolupráci s nimi a všechny rady budou tak bezprostředně testovány, nebo integrovány do manuálu. 

Tento manuál bude komentovaným čtením úryvku z _Demokracie v Americe_ od Alexise de Tocquevilla. 

Protože není možné vybrat naproto univerzální úvodní text, který by odpovídal na všechny odlišné znalosti čtenářů, tak je záměrem vytvořit úplné vysvětlení úryvku z Tocquevillova textu. K manuálu tak přistupuje k problému výuky čtení textů skrze řešení v podobě představení "maxima", které je možné z určitého textu získat. Tato konkrétnost pak umožňuje vysvětlit i obecné metody psaní abstraktů a výpisků, rozumění textům, či obecným problémům (hermeneutika, pluralita interpretací atd.).


### Obsah řešení 

Za účelem vysvětlit text je nezbytné odpovědět na tyto otázky:
* V jakém kontextu se úryvek nachází?
* Co znamenají vybraná cizí slova? 
* Proč autor přemýšlí, tak jak přemýšlí? 
* Jaké jsou odlišné významy textu?

Skrze to nabídnout obecný návod, jak se s texty vypořádat: 
* Jak si psát výpisky?
* Jak psát abstrakt? 
* Jak rozumět textům?
* Jak psát odborné texty? 

To znamená: Manuál ke čtení úryvku od Alexise de Tocquevilla 
* Samotný text má cca 15 stran 
* Dodat o další 15-30 strany vysvětlení, schémat, glosářů, příkladů atd. 
* Výsledkem je malý cca 30 -50 stránkový paperback, něco jako “první pomoc při čtení textů”

### Postup řešení

Projekt je realizován kolektivně, pište na e-mail alexis@fakultnisociologie.cz. Pomoc probíhá v podobě čtení Tocquevillových textů a jeho současných interpretací, dodání zpětné vazby a korektury. Všichni, kdo se podílí na spolupráci bude přiznáno autorství ve výsledné publikaci. Napište, pokud se chcete podílet na čtení nějakého úryvku z Tocquevilla a budete ochotní do určitého termínu (měsíc až dva měsíce) dodat výpisky. Dále bude nutné pracovat na unifikaci těchtů výpisků. Vše bude ke stažení na webu fakultnisociologie.cz/dejinysociologie. 

úroveň 1: čtení kapitoly a dodání výpisků z Demokracie v Americe, či Starého režimu a revoluce (1.1), čtení textů o odborném psaní a postupech porozumění textů (1.2)
úroveň 2: reakce na vypracované výklady kapitoly Rovnost a svoboda 
úroveň 3: 

Projekt je realizován ve spolupráci s studentským spolkem Institutu sociologických studií FSV UK Miroslova. Pod názvem "Léto s Tocquevillem". 
