---
layout: post
title:  "Jak číst první text"
date:   2018-07-02 22:22:54 +0200
author: Jiří Bureš
categories: vyzkum
---
### Problém
V úvodu své populárně naučné knihy _Myslet sociologicky_ se [Zygmunt Bauman](https://cs.wikipedia.org/wiki/Zygmunt_Bauman) snaží seznámit neznalého čtenáře se sociologií. Provází ho proto knihovnou a spolu hledají sociologickou literaturu. Bauman takto umisťuje sociologii mezi známější obory lidského poznání (psychologii, ekonomii, historii). Odhaluje čtenáři, čím jsou si podobné a čím se od nich sociologie odlišuje. To se může zdát jako hezký trik, jak napsat úvod do sociologie. Avšak Bauman takto zároveň demonstruje hned na prvních stranách samo sociologické myšlení – i když myslí o sociologii, tak nemyslí na její definice, ale ihned zve čtenáře do světa, mezi regály knihovny, kde je vědění utříděné podle nějakého systému. A zde, “mezi věcmi”, začíná mluvit o sociologii. 

Ve svém univerzitním kurzu _Úvod do sociologie_ z roku 1968 [Theodor Adorno](https://www.youtube.com/watch?v=4YGnPgtWhsw) v prvním oslovení svých studentů je seznamuje s výhledem uplatnění absolventů sociologie na trhu práce – s jejich představami, když do oboru vstupovali a jejich následnými zkušenostmi po výběru povolání. A na základě těchto dat ustanovuje hypotézu (sociologie má úlohu především vzdělávací, neboť 20 % absolventů sociologie dělá sociologii univerzitách; zbylí absolventi využijí sociologii ve své profesi jen ve 4 %), spojuje ji s obecným dilematem univerzitního života (vzdělávání se a osobní rozvoj (Bildung) proti nutnosti přípravě k povolání) a sociálním příčinám (Proč společnost odměňuje především zaměstnání, jež se zdají být “obětí společnosti” a jdou proti “přirozenosti člověka”?). To vše mu slouží jako brána k tématu odcizení jedince v kapitalistické společnosti. 

Když Bauman a Adorno poprvé mluví o sociologii, mluví o ní sociologicky. Ať už je to knihovna, či trh práce jako sociální rámce, v nichž se sociologické vědění a vzdělání nachází. Je-li záměrem sociologii vysvětlit rychle, tak není nic lepšího než ukázat na to, jak ona samotná je zavěšena do těchto souvislostí. Pak je možné vysvětlit, jak se vydává zkoumat různé způsoby poznávání světa, přírody a lidí právě v rámci, jež jsme se naučili říkat sociální struktury (tj. knihovny, trhy, úřady, továrny, cesty). To je velmi užitečné, neboť to pomáhá zároveň stanovit, jak můžeme o fakultní sociologii mluvit poprvé a co může být jejím prvním předmětem.

Je-li [fakultní sociologie](http://fakultnisociologie.cz/program/) sociologie orientovaná na samotné studenty sociologie a zároveň by měl být umožněno jejich podílení se na jejím rozvoji, tak co jiného “prvního” může být než okamžik, kdy poprvé čtou sociologický text.

A ihned můžeme říci, že se jim čtou těžce. Pokud se jich zeptáte, často vám řeknou, že si připadají, že čtou text v cizím jazyce, i když jde o české překlady. Věty jsou divně uspořádané, odkazují na knížky, o kterých nikdy neslyšeli a čtou text, jehož autoři je nikdy jako čtenáře na mysli neměli. Jsou cizinci v zemi, které je odmítá. Tato tíha se projevuje jako odcizení.
K tomu je možné přistoupit pedagogicky, jako k problému, který lze vyřešit lepší výukou, lepšími učiteli, jejich nasazením v ochotě jim text vysvětlit, lepšími příklady na seminářích atd. To je bez pochyby pravda, avšak v duchu fakultní sociologie, kdy řešiteli nesou lepší učitelé, ale studenti učící se sociologii samotní – jak můžou sociologicky řešit tento problém. V takovém případě je nutné se “tíži” a “cizost” dívat jako se díváme na jiné zatížení a odcizení ve společnosti a předpokládat, že jako předměty můžou přinést nové poznání. Ostatně právě naučit se nacházet řešení, jež nejsou založená na lepší kontrole (pedagogická, politická), ale větší transparenci (vědecká, sociologická) je duchem sociologie, jež se ve fakultní sociologie nabízí k praktickému osvojení. 

V návaznosti na jednoduchý Bauman-Adornův vzor úvodu do sociologie, který nám slouží pro iniciaci fakultní sociologie, nás směřuje k soustavám vědění, v nichž se vědění nachází (Bauman) a ke kontextu soustavy vzdělávání, jež předcházela a jež má mít nějaký účel (Adorno). Na základě této ad hoc sociální teorie (tj. teorie utvořená na místě za určitým účelem) vyvodí snadno dvě otázky:

   **1. Co a jak studenti četli, před tím, než začali číst sociologii? Jaké jsou soukromé knihovny, přečtené a psané texty, v nichž se mají nyní nově umístit sociologické knížky?**   
   
   **2. Jaké jsou způsoby uvažování a práci s textem, práce s učebnicemi v předchozím vzdělávání? Jaké jsou podmínky a možnosti, pro aktivní čtení a interpretace a komentování textů?**
  


### Způsob řešení

Jedním z principů vědeckého myšlení je schopnost redukovat problém na menší oddíly a řešit jej ekonomicky (úsporně) – jako nemůžeme změřit vzdálenost Měsíce od Země tím, že natáhneme železnou tyč od jednoho tělesa k druhému. Výše představné dva problémy by bylo možné řešit extenzivní a longitudinální studií o myšlení a vědomostech středoškolských studentů, o způsobech, jak čtou, píšou a myslí – jak na to působí školní osnovy a současné metody vzdělávání, nebo jak se utváří skrze komunikační technologie. Problmem je to, že výsledná studie o příčinách tíže první sociologie, by byla sama velmi obtížně čitelná a udělala nespíše radost nejvýše sociologům samotným. K řešení je proto přistupována úsporněji a méně "sociologicky" ambiciózně:

   1. Na místo prozkoumání všeho, co studenti čtou a ví, bude prozkoumáno, jak čtou a snaží se poznávat sociologický text.
   2. Na míst snahy o kompletní manuál pro jejich všechny budoucí četby, bude vytvořený výklad jediného textu; na místo „univerzality“ manuálu je cílem „maximalizace“ interpretace/í.
   3. A to vše uskutečněné spolu se studenty, kteří můžou dát zpětnou vazbu, zda dosaženému “maximu” výklady rozumí, zda bylo vše vysvětleno srozumitelně a stručně.
    
Prvním textem pro toto experimentální řešení je zvolen patnáctistránkový úryvek z knihy Alexise de Tocquevilla _Demokracie v Americe_. Ten se jinak běžně čte v úvodních kurzech do dějin sociologie (např. na ISS FSV), proto existuje dostatečné množství abstraktů a komentářů k prvotní analýze.  

Výsledné vysvětlení může být zpracováno takovým způsobem, aby bylo srozumitelné i studentům středních škol, a tak první text pro studenty seznamující se sociologickým myšlením a věděním, může být obecným textem pro seznámení s některými výklady a myšlením o demokracii. Toto je důležitá podmínka fakultní sociologie – cílem je orientace na studenty, avšak produkt by měl mít obecnou hodnotu. 

Na rozdíl od běžného sociologický výzkum, jenž by usilovat o zodpovězení může být řešen mnohem úsporněji a efektivněji, pokud
    **jsou ti, kterým je výsledný text směřován, účastni jeho vytváření –
    tento výsledek má samo-obsažný, a tak bez nutné předchozí znalosti jiné sociologie.**
    
Student, který si otevře komentovaný výklad kapitoly uvidí, co se skrývá za textem, co podobného může hledat v jiných textech, věnuje-li jim čas a trpělivost. Studenti, kteří se na textu budou podílet, můžou být motivováni pomoci mladším ročníkům, vyzkoušet si sociologickou analýzu textů, interpretace, či přispět myšlení o demokracii a zpřístupnit text, který je důležitou reflexí na toto téma. 



### Obsah řešení 

Za účelem vysvětlit text je nezbytné odpovědět na tyto otázky:
* V jakém kontextu se úryvek nachází?
* Co znamenají vybraná cizí slova? 
* Proč autor přemýšlí, tak jak přemýšlí? 
* Jaké jsou odlišné významy textu?

Skrze to nabídnout obecný návod, jak se s texty vypořádat: 
* Jak si psát výpisky?
* Jak psát abstrakt? 
* Jak rozumět textům?
* Jak psát odborné texty? 

To znamená: Manuál ke čtení úryvku od Alexise de Tocquevilla 
* Samotný text má cca 15 stran 
* Dodat o další 15-30 strany vysvětlení, schémat, glosářů, příkladů atd. 
* Výsledkem je malý cca 30 -50 stránkový paperback, něco jako “první pomoc při čtení textů”

### Postup řešení

Projekt je realizován kolektivně, v případě zájmu pište na e-mail alex@fakultnisociologie.cz. Pomoc probíhá v podobě čtení Tocquevillových textů a jeho současných interpretací, dodání zpětné vazby a korektury. Všichni, kdo se podílí na spolupráci bude přiznáno autorství ve výsledné publikaci. 

Hledáme především tři úrovně spolupráce:

1.	Co vše bylo o A.T. napsáno v Česku a v zahraničí?  - Vypracování rešerše, případně výpisků atd.

2.	Jak studenti píší abstrakty a komentáře o A. T.? 
a.	Sběr materiálů od studentů, zjištění, co si z text zapamatovali 
b.	Sběr různých interpretací
 
3.	Co vše A. T. napsal? - Vypracování rešerše, případně výpisků atd.

4.	Editování, četba samotného úryvku a práce na výsledné interpretaci.
a.	Komentování manuálu (Je to něco, co byste chtěli mít v ruce, když jste začínali studovat?)
b.	Přispění vlastními postřehy

Projekt je realizován ve spolupráci s studentským spolkem Institutu sociologických studií FSV UK Miroslova. Pod názvem “Léto s Tocquevillem”.
