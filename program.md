---
layout: page
title: Program
permalink: /program/
---

_Tento program definuje sociální problém, o jehož řešení nezisková organizace Fakultní sociologie, z. s. usiluje a zároveň sociologický problém, který otevírá jako vlastní směr fakultní sociologie a prostor pro tvorbu sociologického poznání, či úpravu toho stávající (nové výklady, učební pomůcky atd.)._

## Tři otázky studentů sociologie

Nedostatek motivace ke studiu sociologie, nebo nedostatek prostoru pro svébytné studium sociologie, vyplývá z charakteru současné světové sociologie a z jejího postavení v českém vzdělávacím systému. Studenti mají často pocit, že vyšší požadavky od studia sociologie jsou jen překážkami na cestě bez cíle. Složité příčiny těchto pocitů se projevují u studentů jako obtíže najít odpovědi na tři otázky - na něž nenacházejí odpovědi ani v pokročilému, či úspěšném studiu: 

* Co je sociologie? 
* K čemu je sociologie? 
* Co budu se sociologií dělat? 

Obtížnost najít jasné odpovědi je pak příčinou odkladů řešení úkolů a nejistot o hodnotě investovaného času do studia, které vedou k demotivaci, prokrastinaci, či úplnému zakončení studia. Studium sociologie se stává prostředkem k získání titulu a jakkoliv její absolventi nachází zaměstnání, nachází často tak rozličná, že na nejistoty musí najít vlastní řešení, či nachází zaměstnání, která jsou zcela bez návaznosti na sociologické myšlení a vědění. Sociologie takto plní funkci ve vzdělávacím systému jako univerzální vysokoškolské vzdělání. A právě ani to často neplní úspěšně.

Zodpovězení otázek tak vyžaduje propojit výklad sociologie se způsoby zvyšování motivace a snížení studijní zátěže. Navrženým řešením jsou tři způsoby odpovídání na zmíněné otázky: 

* Sociologie je jednoduchá
* Sociologie je zajímavá
* Sociologie je užitečná 

Jakkoliv si každý student musí najít odpovědí sám dle své preference a zkušenosti, tak tyto obecné principy jsou sdílitelné hodnoty, a tak referenční rámce pro kolektivní řešení. 

![Náhled]({{ "/assets/doc2-1.jpg" | absolute_url }})

## Fakultní sociologie sociologický směr

Fakultní sociologie, z. s. usiluje o řešení problémů současné sociologie a zároveň, či právě skrze zvýšení užitečnosti jejího studia. Členové FS usilují o obecné snížení nejistoty a zvýšení porozumění sociologii. FS zprostředkovává základní a jednoduché sociologické výzkumy, které mají mít dvojí efekt: 1. umožňují studentům už v průběhu studia "jednat sociologicky", 2. jako výledné produkty mají zlepšovat sociální podmínky, které ovlivňují studium sociologie. Tyto práce můžou být zároveň studentskými (závěrečnými) pracemi a dlouhodobým cílem je zajistit i jejich finanční odměnu. Dále pomáhá s usnadněním průběhu studia a s popularizací sociologie. 

Záměrem je prosadit "fakultní sociologii" jako zvláštní specializaci "veřejné sociologie" a aplikaci "sociologie sociologie". Má být tedy řešením rozdálu mezi angažovanou sociologií, která reaguje na nerovnosti, či nejistoty vyplývající ze sociálních podmínek (v tomto případě masové univerzity, role sociologie v českém vzdělávacím systému) a zároveň teoretickou sociologií, jejímž záměrem je obracet se k sociologickému vědění a pracovat s ním (v tomto případě výuka sociologie, zjednodušování a zpřístupňvání sociologického poznání, či jeho kontakt s modernizačními trendy). 

Protože studenti sociologie ve svém volném čase již mnoho z těchto projektů realizují, je naším záměrem je povýšit na důležitou součást oboru a podpořit jejich lokální rozvoj, ať už skrze sociologické vědění (např. poznatky o způsobech výuky sociologie a příbuzných oborů na středních školách), nebo finanční podporu a granty.

![Náhled]({{ "/assets/doc2-2.jpg" | absolute_url }})
