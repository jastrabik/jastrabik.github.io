---
layout: post
title:  "Okolnosti FS"
date:   2018-05-05 09:22:54 +0200
categories: sociologie univerzita krize
author: Jiří Bureš
excerpt: Fakultní sociologie, z.s. pomáhá řešit konkrétní problémy, kterým čelí studenti sociologie. Tyto problémy nejsou však jen individuálními nesnázemi vyplývajícími z obtíží studia, ale vyplývají z podstaty studia sociologie a funkcím, kter plní ve vzdělávacím systému a české společnosti. Studenti čelí rizikům, na která individuálně obtížně nacházejí řešení, neboť jejich původ přesahujejich jejich osobní rozhodnutí a souvisí s obecnými problémy středního školství, humanitního vzdělání a charakteru masové univerzity. Protože je "fakultní sociologie" tímto způsobem nahlížení na sociální podmínky výuky sociologie, stává se zároveň výzkumným programem, jež si klade za cíl přinést nové sociologické poznání.
---

1 Problém

Východiskem pro aktivity Fakultní sociologie, z.s. je nahlížet na studium sociologie jako na sociální problém. 

První složkou problému je výuka sociologie na středních školách (v rámci ZSV). Náplň výuky ve většině případů nevytváří dostatečné znalosti pro volbu jejího následného studia, ani nenaplňuje zdaleka cíle, které by ve středoškolském vzdělání mohla mít. Tato absence zdůvodnění volby studia sociologie vytváří prostor pro sekundární důvody ke studiu (např. absence matematiky, snadné studium), které můžou být zavádějící, či které vycházejí z jejich obsahů, ale z vnější percepece jako jen jedné z možností ke studiu (např. snadné přijetí, záchytná možnost), nebo zjednodušených představ (např. zlepšení a změna společnosti). Studenti tak nechodí studovat sociologii, ale často končí na sociologii.

Druhou složkou problému je samotné vysokoškolské studium sociologie. Nevědění o povaze oboru, které bylo způsobené absencí dostatečných informací na SŠ, se mění v prostředí VŠ na hluboce prožívané nejistoty o vlastní budoucnosti. Příčinou můžou být zklamaná očekávání, nerovnáváha mezi investicí do studia a růstm osobníhoo poznání a sebevědomí, kdy právě ani úspěšné studium nedovede vysvětlit povahu oboru a jeho úlohu ve společnosti, či mezi vědami.  Tato selhání jsou organizací vnímané jako příčiny nízké motivace ke studiu, která pak dále ohrožuje samotné uplatnění. Studenti jsou nuceni vyhledévat zaměstnání v průběhu studia a sociologie se stává jen prostředkem pro využívání studentských výhod, či získání diplomu. Původ nevědění a nejistoty je základní povahou sociálního problému, který se Fakultní sociologie, z.s. vydává řešit.

Noví studenti nepřicházejí „řešit problém sociologie“ - ačkoliv tím je sociologie především. Přicházejí „řešit problém své budoucnosti“. A to nakonec znamená: jednotlivé poznatky ze sociologie jsou často pro její studenty jen překážkami na cestě bez cíle.

Sociologie na nedostatky svých studentů nahlíží doposud jako na sumu individuální selhání, ale nepátrají po sociálním vysvětlení. Přitom se nabízí hned několik možných přístupů, reflexe vlastní pozice. Přičemž prvním je položit si otázku, jaké důsledky může současný sebe-popis sociologie (tj. co sociologie je a o co může usilovat), jako vědění vůbec přenositelné na studenty, v jejich sociálních podmínkách několikanásobné nejistoty. Sociologie je dnes velmi jistý obor o své nejistotě. Jakkoliv toto může být její nezměnitelnou předností, jak na tento sebe-popis můžou reagovat studenti? Je identita disciplíny konstruktivní pro identitu studentů? Není nutně změnit sociální podmínky v níž je sociologie vyučována, aby její přednosti - tak jak jsou teď - byly přenositelné dále? A za druhé, jakou úlohu sociologie plní v současném vzdělávacím systému - plní vlastní sociologickou funkci, či přiřazenou funkci "obecného vysokoškolského vzdělání", jež má vychovávat "univerzálně použitelné" zaměstnance? 

Formulovat tyto a podobné otázky je úkolem fakultní sociologie. Zároveň je však možné identifikovat několik aktvit, které mají pomoci reagovat na základě získaného poznání:

2 Řešení

Prvním cílem Fakultní sociologie, z.s. (dále FS) je zvýšit hodnotu studia sociologie. Osvojení sociologického poznání vyžaduje dialog a interaktivní výuku, kterou současné masové univerzitní vzdělání neumožňuje. Zároveň, FS usiluje o zlepšení obsahu společenských věd na středních školách, aby budoucí studenti měli dostatek informací o povaze sociologie a příbuzných oborů. Také usiluje o zlepšení povědomí o hodnotě sociologického vědění právě u těch studentů, kteří ji studovat nebudou. FS tyto výzvy řeší jejich propojením.

V rámci seminářů FS se studenti učí vykládat sociologii a nacvičené dovednosti aplikují na interaktivních seminářích se středoškolskými žáky, či při přípravě materiálů pro učitele společenských věd. Takto se učí sociologii do hloubky skrze způsoby jejího veřejného a vlastního výkladu, tedy zjednodušováním. Díky tomu si noví studenti sociologie internalizují (přivlastňují) oborové vědění, aby mu dávali objektivní platnost a smysl skrze jeho sdílení. Protože pro dialog a interakce není prostor na univerzitní půdě, jsou rozvíjeny v prostoru mezi střední a vysokou školou.

Druhým cílem FS je zvýšit přehled o možnostech povolání po ukončení studia. Vzhledem k růstu absolventů oboru a neurčitelností povolání se sociologickým diplomem, se zvyšuje nejistota o správnosti volby oboru. Důsledkem je nízká motivace ke studiu a odcizení od disciplíny. Tyto nejistoty mohou vést až k sociální anomii, kdy ani úspěšné studium nevede k vyjasnění povahy povolání po studiu a úloze oboru ve společnosti. Úzkosti řeší studenti individuálně mimo disciplínu a vedle studia. Často si vydělávají na život v neodborných profesích, které se stávají jejich hlavní povinností, škola a získání specifické odbornosti až druhou. 

Proto FS kontaktuje samosprávy (např. starosty drobných obcí), firmy (např. technologické start-upy, aktéry v sociálním podnikání aj.) a neziskové organizace a poptává relevantní problémy, které pro ně studenti v rámci svých studentských prací můžou individuálně, či kolektivně řešit. FS tyto studentské drobné práce kontroluje a nabízí je klientům jako dodatkové informace. To jsou informace nestrategické povahy, ale pro subjekt stále informativní (kontextuálně, reflexivně). Vzhledem k modernizačnímu tlaku na pozorování sociálních podmínek ve všech ekonomických odvětvích, je zvýšena poptávka po základním sociologickém poznání. Studenti díky tomu můžou nabýt pestrých zkušeností a seznámit se s různými profesemi a sférami života.

FS řeší pozorované problémy sociologie ve vzdělávacím systému skrze rozvoj autorských dovedností studentů. Prostřednictvím autorství dochází k osobnímu rozvoji, který je však svázaný s nabýváním sociologické odbornosti. Proto jakkoliv jsou činnosti směřovány do volného času studentů, tak jsou zároveň prospěšné pro vlastní postup studiem. Tato jednota je umožněna praxí, kterou je svobodný pohyb - v prvním případě mezi střední a vysokou školou, společností a univerzitou. V tom se zrcadlí sama sociologie - rozhled nad rozmanitostí jiných odborností, pohyb podél i napříč různými hranicemi ve společnosti. 

FS je nejen odpovědí na specifické nejistoty studentského života, ale sama usiluje o obecný rozvoj sociologie - sociální problém i jeho řešení definuje sociologicky. Výzkumný program FS je označený stejnojmenně jako “fakultní sociologie” a navazuje, vedle sociologie sociologie, především na záměry veřejné sociologie. Ta může být definována jako schopnost říci něco publiku o něm samotném. Autorství pak znamená schopnost vystoupit a říci něco svým způsobem o publiku samotném. Na rozdíl od jiných věd se tak předmětem nestává “ono” a “oni”, ale “vy”. Aby mohla FS rozvíjet dvě úrovně autorství, tak slouží jako platforma k oslovení dvou publik.

Prvním publikem jsou současní a budoucí studenti sociologie. Jejich sdíleným tématem je pak univerzita, jako idea, tak praxe. Druhým publikem je nejširší společnost, pro něž je nejobecnějším sdíleným tématem modernizace a konkrétně rozmanité krize v jejím důsledku. Záměrem FS je proto vydávat časopis Krize, který slouží k popularizaci sociologie jako vědy nahlížející na rozmanité krize.

FS pomáhá odpovědět studentům na tři základní otázky, které jsou příznakem "anomie" studentů sociologie: 1. Co je sociologie?, 2. K čemu je sociologie?, 3. Co budeš se sociologií dělat? Na tyto otázky odpovídá každý student po svém díky zkušenostem zprostředkovanými FS.



